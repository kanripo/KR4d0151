# -*- mode: mandoku-view; -*-
#+TITLE: 松隱集
#+DATE: 2015-08-24 23:56:37.675344
#+PROPERTY: ID KR4d0151
#+PROPERTY: BASEEDITION WYG    
#+PROPERTY: JUAN 卷四
<pb:KR4d0151_WYG_004-1a>¶
欽定四庫全書¶
　松隐集巻四　　　　　　宋　曹勛　撰¶
　　古樂府¶
　　　青苔篇¶
陵陸變滄海復作清淺流扶疎蘂淵桂先驚蒲柳秋姑¶
蘇臺未乾坐見麋鹿游秦皇正游覽黄屋指沙丘乃知¶
晞朝露不必潛蛟虯桀跖豈庸陋比徳慚蜉蝣夷齊苦¶
葵藿垂譽賢伊周貧賤未必汚邪辟深可羞愚智混生¶
<pb:KR4d0151_WYG_004-1b>¶
死善惡觀其由昩死尚役役身外滋旁求君不見當年¶
棃園歌舞人歌聲未歇生白頭及時游衍且行樂莫敎¶
日入辭髙樓請君試誦青苔篇令君一誦忘百憂¶
　　　白馬篇¶
吾家子建袁陽源沈約皆有述作惟道任使驅馳之事¶
因遂廣之¶
白馬何翩翩况復值神武逸足看夷由四蹄入風雨右¶
盼空流沙左歴無全部中夜視房心趣目翻霞舉朝飲¶
<pb:KR4d0151_WYG_004-2a>¶
崑崙池夕秣龍川渚毛族空成羣斑駁亦何數神物不¶
空生寄托遇明主所適無險難要知同彼此歸來脫覊¶
束飽食芻與粟主人巳封侯安歩驅華轂¶
　　　美女篇¶
芙蓉開緑水青松映海棠新晴沐膏雨艶色明朝陽綽¶
約彼姝子轉盼流輝光被服妖且妍細浥薔薇香下有¶
合歡帶繡作雙鴛鴦上有雙同心結作明月璫珠環垂¶
兩耳翠鳳翹釵梁瓊鈎約雙袖提籠學採桑採桑城南¶
<pb:KR4d0151_WYG_004-2b>¶
隅五馬停路傍調笑不一顧但見桑條長歸來候蚕眠¶
静坐調笙簧結髪事夫壻誰羡東家王¶
　　　逺游篇¶
少年重意氣辭家逺行游髙談蔑卿相峻節凌九秋仗¶
劍謁明主挾䇿干諸侯衆目寳康瓠明月難暗投驊騮¶
困短歩翻為駑馬羞虚名不足慕抗迹追浮丘至言發¶
深省遐覽隘九州書功佐天政美惡無不籌麾幢周四¶
表騎衛羅天騶簫鼓鳴清歌解駕滄浪洲金石易消朽¶
<pb:KR4d0151_WYG_004-3a>¶
生死真蜉蝣¶
　　　浮萍篇¶
昔作章臺柳今為清水萍寄托一失所誰分渭與涇王¶
孫事游冶蘭麝徒芳馨清晨夭桃花灼灼鮮且榮隨風¶
易零落不及糞上英萍生八九子滋育常盈盈芙蓉飾¶
髙盖文藻疏繁纓寧復事攀折中心無不平¶
　　　攀龍引¶
鑄神鼎兮荆之陽鼎成兮賔帝鄉君乗龍兮龍髙翔臣¶
<pb:KR4d0151_WYG_004-3b>¶
攀龍兮龍髯短龍髯短接君之衣兮臣不敢以手挽君¶
棄臣兮臣將疇依臣慟哭兮君不知君不知兮可奈何¶
風雨惨慘兮荆山之阿¶
　　　方諸曲¶
方諸限弱水髙出扶桑東霞波環玉壘雲幄䕶青宫珠¶
臺錦複道寳閣亘飛虹翠節迎琱輦瓊車駕彩龍羣真¶
瞻日御列聖從青童朝退聨旌斾杯行奏鼓鐘靈璈激¶
虚籟雅舞流神風真王拊節和清響流絶空哀歌悲五¶
<pb:KR4d0151_WYG_004-4a>¶
濁胡為棲樊籠長生有真訣刼齡安可終¶
迢迢方諸宫玉闕排霄起扶桑髙扶疎森聳數千里碧¶
椹雜青葱蟠桃映瑶水離離間朱實鳳鳥䕶丹蘂靈風¶
灑蘭林空歌洞霄紫青童㑹羣真趣節召揚許安妃從¶
元君鸞旗翳滄渚翩翩八景輿鳴珂下容與拊手揚玉¶
音玅響翔天宇真氣凄金石聆之廓丹府靈波濯曜羅¶
朝元道笳鼓¶
　　　蕭史曲¶
<pb:KR4d0151_WYG_004-4b>¶
玉簫散竒響真氣凄金石招携偶冥㑹理愜心自適富¶
貴如朝華况復多得失胡不希長年練氣固形質高舉¶
凌仙翰雙飛上層碧揮手謝時人去來空役役¶
　　　秦王巻衣曲¶
六國歛袵朝秦王秦王宫闕髙相望美人充積盈椒房¶
金珠鉛粉輝煌煌昔為花與玉今為糟與糠感時悲舊¶
事無意惜年光晝苦短夜苦長朝朝暮暮巻衣裳誰復¶
正爾恃紅粧¶
<pb:KR4d0151_WYG_004-5a>¶
　　　鳴笳曲¶
江南春草緑江北未開花佳人在何處遷謫寄長沙¶
漢使通沙漠匈奴過渭橋春風吹客恨千里去迢迢¶
　　　鼓吹曲¶
按節臨瀚海舒軍耀朔方幕中延揖客馬首繫降王封¶
君行負弩天子賜干将後乗騰沙漠前驅過渭陽簫鼓¶
通平樂旌旗屬建章明堂獻㨗罷甲矛自生光¶
　　　採桑曲¶
<pb:KR4d0151_WYG_004-5b>¶
鳴鳩初拂羽桑葉破新萌采采不盈匊攀多力未生春¶
服浥朝露曉日映粧明語學流鶯巧身同飛燕輕使君¶
勞借問夫婿自專城¶
　　　江臯曲¶
漪漣帶修渚逺水明朝暉青山横倒景畫鷁掩斜扉游¶
女逢交甫陳思值洛妃菱歌隨棹逺鷗鳥背人飛别有¶
嘉游處芳樽照舞衣¶
　　　泛水曲¶
<pb:KR4d0151_WYG_004-6a>¶
春服僅能試荷小未成蓮畫舫維青幄平波羃素烟暖¶
日薫花氣新萍㸃翠鈿歌吹浮天上旌旗轉座前促粧¶
留晚景續酒載歸舩前驅戒津吏除道候江壖¶
　　　楊花曲¶
千里萬里長安道送君思君為君老願為水底石菖蒲¶
不敎零落同百草¶
　　　採菱曲¶
修渚通阿閣蘭舟飾翠旗吳姬年十五乗舟泛緑池菱¶
<pb:KR4d0151_WYG_004-6b>¶
花羞寳靨皓腕發斜暉行歌櫂舩去不覺白鷗飛¶
　　　龍笛曲¶
美人滿酌金屈巵勸我行樂當及時艶歌流舞揚光輝¶
揚光輝照春日壽萬春歡未畢¶
　　　登山曲(并/序)¶
非叙離别夸逸豫盖欲見天下之廣思積累之勤而致¶
功烈之盛也¶
禮崇丘陟重巘省風俗緜㝢縣集紛埃鬱葱倩顧秦雍¶
<pb:KR4d0151_WYG_004-7a>¶
審伊洛惟前人肇經度保鴻名兮隆徳聲陋崇高於羣¶
岳¶
　　　夜夜曲¶
舞衣疊翡翠海月掛珊瑚香滿流蘇幄相迎問醉無¶
　　　鳳凰曲¶
帝子舉鳳吹逸響縈回風雙飛翔紫霞駕景凌輕虹戢¶
影入青靄聲斷彩雲空¶
　　　緑水曲¶
<pb:KR4d0151_WYG_004-7b>¶
春光有餘輝入水可攬結予亦淡蕩人照影空明滅¶
　　　塞下曲¶
天聲未暢威窮髮將軍已過長城窟紅旗半捲夜歸來¶
馬蹄踏碎天山月¶
秋草黄雲塞馬肥漢家驃騎擁旌旗可能衛霍年年出¶
不及燕然一片碑¶
　　　入塞曲¶
黒水迢迢黒山暮馬鳴蕭蕭夜争度悲笳四起黄雲愁¶
<pb:KR4d0151_WYG_004-8a>¶
角聲嗚咽何悠悠隴山行斷不回首一番回首添白頭¶
　　　出塞曲¶
來時長驅五千里滿目烟塵漲天起烟塵巳息遼海空¶
班師來謁明光宫漢家天子耀神武不知戰士常辛苦¶
　　　楚宫詞¶
憶昔君王初選時侍兒邀寵學蛾眉而今棄置同衰草¶
不及章臺楊桞枝¶
坐待雞鳴報早朝那知别殿困笙簫妾身恨不為鸚鵡¶
<pb:KR4d0151_WYG_004-8b>¶
猶恃君王顧盼驕¶
庭下茸茸碧草齊不知桃李竟芳菲自從侍妾承恩後¶
忘著迎春金縷衣¶
　　　漢宫詞¶
夜漏沉沉度建章千門萬戸鎻深房入宫不識君王靣¶
猶被傍人妬曉粧¶
鳷鵲樓髙百尺廧廧髙元不礙笙簧君王對靣如天逺¶
可笑梅娘不自量¶
<pb:KR4d0151_WYG_004-9a>¶
費盡千金冩玉容冀承恩幸寵深宫妾心未改君心改¶
不及夭桃媚曉風¶
　　　春江花月詞¶
羣芳珠箔映青樓樓上珠簾捲玉鈎十二香衢遍羅綺¶
青樓和月為君愁¶
　　　花月詞¶
花光露重春烟濕鶴去瑶臺人竚立坐見闌干月脚西¶
景入長門金鏁澁花開直莫媚春風春風代謝如呼吸¶
<pb:KR4d0151_WYG_004-9b>¶
　　　明月詞¶
明月明月出滄溟歴丹闕飛盖念西園笙歌想南國靈¶
波如電㵼髙丘雲幄和烟鎻空碧人間何事怨别離自¶
昔循環有今昔今昔雖同事不同昔時宫館今荆棘漢¶
家陵闕變池塘吳楚江山異南北明月那知古與今治¶
亂昬明有通塞我願三綱不愆四時不忒天地清寧人¶
物獲職白兎不見辱于蝦蟆黄髮䝉照臨之大徳非明¶
月之宣功兮則吾何知其為順帝之則¶
<pb:KR4d0151_WYG_004-10a>¶
　　　湘妃怨(并/序)¶
讀陳羽湘妃怨怪其鄙野為變體三首¶
委瓊珮兮重淵稅鸞車兮深山望蒼梧兮不極與流水¶
而潺湲¶
風凄凄兮山之阻雲溟溟兮湘之浦落日黄兮明月輝¶
古木蒼烟號兕虎¶
雨瀟瀟兮洞庭烟霏霏兮黄陵望夫君兮不來波𣺌𣺌¶
而難升¶
<pb:KR4d0151_WYG_004-10b>¶
　　　昭君怨¶
人生無定端萬事固難料美好招世患讒謟過忠告正¶
淑不自媚私謁事妍笑入宫踰十年嫉妬掩稱道疎賤¶
難為容况復昧傾巧一朝見排棄衆笑蛾眉好驅車臨¶
出門盛飾舒懐抱不怨君王逺不怨父兄老唯怨蛾眉¶
悞一生榮枯不得同百草¶
再拜升車望巳過却敎紅粉保山河當時豈止毛延壽¶
對靣欺君事更多¶
<pb:KR4d0151_WYG_004-11a>¶
從來貧賤少先容况復嬌癡入漢宫一朝掩面辭君去¶
始悔無金買畫工¶
盛飾容儀舎掖庭豈知妍醜悮丹青不羞見辱單于室¶
羞見年名作竟寧¶
　　　媫妤怨¶
素媿河洲徳寧忘巻耳規中闈知奉順外戚敢營私辭¶
輦翻成妬能歌復見知自慚乖嫵媚不及舞腰兒¶
　　　春閨怨¶
<pb:KR4d0151_WYG_004-11b>¶
著意繡鴛鴦雙雙戯小塘繡罷無心看楊花滿繡牀¶
　　　秋閨怨¶
憂勤番作妬險詖自為才趙瑟絃初絶秦筝曲更哀蛛¶
網羅粧鑑庭蕪暗玉階聼雞雖自悞辭輦却成非猶謝¶
昭陽月時來照寢衣¶
　　　閨怨¶
頭上百寳釵終身不相失唯有鴛鴦席承歡難可畢¶
　　　玉階怨¶
<pb:KR4d0151_WYG_004-12a>¶
堂上臚銀釭閨中下羅幕思君度遥夕長於金井索¶
　　　幽閨怨¶
妾年十五從良人良人待旦驅從軍至今逺戍燕山北¶
但見春歸秋草緑年年塞雁去還來深院無人空緑苔¶
　　　春日有所思¶
陽春被華旦草木䝉恩私沉沉幽谷蘭不得同其施女¶
蘿託喬松光彩紛葳蕤游塵薄雄風光景低鬱儀巖花¶
落深澗甘為井底泥升沉固難量寧復論髙卑佳人去¶
<pb:KR4d0151_WYG_004-12b>¶
巳逺良遇安可期流年易凋落榮盛能幾時促席具樽¶
酒不醉夫何為¶
　　　有所思¶
有所思兮天一涯彼美人兮安得知江臯送日下洲渚¶
心遥目斷征鴻飛蘭嗟蕙怨芳草歇春歸猶見霏霏雪¶
文姬著破去時衣寂寞愁看漢家月南箕北斗苦相望¶
綿綿此恨無時絶¶
有所思藐何許乃在洞庭之陽瀟湘之浦我欲訪之限¶
<pb:KR4d0151_WYG_004-13a>¶
重阻水有吞舟之巨魚兮山有食人之猛虎有所思藐¶
何許沉沉静夜愁風雨¶
　　　遺所思¶
君行既云逺我思日以長思君無所遺寳帶雙鴛鴦鴛¶
鴦不相失錦翼游方塘副之玳瑁簪同心復同房上有¶
金蓮花莖葉相扶將下有並根藕藕絲百尺長同緘尺¶
素書封以紫錦囊上言長相憶下言莫相忘努力加餐飯¶
歸來花正芳¶
<pb:KR4d0151_WYG_004-13b>¶
　　　思逺人¶
有美人兮天之涯食蘭菊兮服錦衣披瓊簡兮規天維¶
隔昆丘之遐阻兮限弱水之漫瀰曽故人之莫吾知兮¶
曠千載而不歸嵗冉冉其將莫兮儼吾駕而不可以徒¶
回幾逍遥於山河思夫君於式微¶
　¶
　¶
　松隐集巻四¶
