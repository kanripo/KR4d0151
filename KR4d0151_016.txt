# -*- mode: mandoku-view; -*-
#+TITLE: 松隱集
#+DATE: 2015-08-24 23:56:37.870968
#+PROPERTY: ID KR4d0151
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0151_WYG_016-1a>¶
欽定四庫全書¶
　松隠集卷十六　　　　　宋　曹勛　撰¶
　　律詩(七言/)¶
　　　陪宣撫置酒南樓¶
逺業嘗輕萬户侯今陪笑語庾公樓聲空冀北一曲妙¶
木落淮南千里秋酒興勇随髙意上月華影入大江流¶
主人為客留清境銷盡牢愁與客愁¶
　　　游惠山¶
<pb:KR4d0151_WYG_016-1b>¶
舊約溪山拄瘦笻踏雲漸聽短長鐘山腰古佛閟金殿¶
石眼細泉噴玉龍欲濯泠泠終日水且臨楚楚一庭松¶
知公弭節期游勝看取詩來阮仲容¶
　　　過鄭吏部水閣¶
九夏銷煩日正長沈沈虛閣枕横塘更無塵土侵衣裓¶
只有荷花度晩香一道清泉供枕潄千章古木進風涼¶
相從時得游佳處何必持盃玉色光¶
　　　過處和賞荼䕷¶
<pb:KR4d0151_WYG_016-2a>¶
泛舟憑檻在蓬瀛一醉心期任此生滿腹本來同鼴鼠¶
吸川遂欲比長鯨歸來尚帶荼䕷露夢想猶聞珮玉聲¶
醉後狂歌能恕否如今五日未全醒¶
　　　處和有詩欲過小圃¶
小園花木暖成圍况復軒窻倚翠微一檻海棠雲錦展¶
四邊山色曉烟飛春風爛澷何妨醉濁酒淋漓任滿衣¶
甚喜鳴珂肯相訪濟川蹔艤緑苔磯¶
　　　思歸天台¶
<pb:KR4d0151_WYG_016-2b>¶
山中小築枕溪流却踏紅塵笑拙謀鬢㸃吳霜今已老¶
兒皆楚語秖堪愁猿驚鶴怨事偶爾燕語鶯啼春罷休¶
每與兒曹話歸計一簾清夢繞滄洲¶
　　　閑居泉州¶
平世功名不可期羝羊自恨觸藩維勞生漫揖衆人謗¶
雖死肯辜天下知勸進偶能回漠北輸忠猶憶佐邊陲¶
秋風一夜翻庭緑曉看髭髯半作絲¶
　　　黄灣書事時敵人犯淮¶
<pb:KR4d0151_WYG_016-3a>¶
海邊鼓角動星辰我復驅貧近海濵强對溪山方袖手¶
不堪梅栁已驚春新元北客愁邊淚故國西郊日暮塵¶
誰與髙寒伴幽獨雪聲清夢入霜筠¶
　　　出關¶
筍輿清曉出都門便喜松聲到處聞可但佳㳺今止止¶
試尋舊友只紛紛卑棲故傳吳楚語髙意自同鸞鶴羣¶
且樂退身無罣礙滿襟塵土逐春雲¶
　　　天台宰祈雨有感¶
<pb:KR4d0151_WYG_016-3b>¶
炎風踰月熾穹蒼稼穡如雲已變黄令尹為民躬血懇¶
神龍奮雨破驕陽髙低禾穎芃芃秀壠畝風回細細香¶
自爾屢豐應課最西成先可賀倉箱¶
　　　次子自越來見省¶
江分吳越寄寒温賴有飛鴻旦夕聞作别半年常入夢¶
相望百里歎離羣庭萱雪已侵寒綠梅萼春回耿暮雲¶
喜汝蹔歸俱慰恱老懷無復更紛紛¶
　　　無錫得次子詩促歸¶
<pb:KR4d0151_WYG_016-4a>¶
老大心情不外求得閑歡喜且閑休每思塵土年華老¶
欲接神仙汗漫㳺三月不知春爛熳五旬却值雨飛浮¶
催歸又誦吾兒句便且呼童上小舟¶
　　　山中¶
告老吾君得挂冠交親猶肯問平安連天秋色雁已過¶
滿檻竹聲風逗寒對客杯盤心共醉催人節物嵗將闌¶
但知適意山林去不覺山頭行路難¶
　　　松隠坐上寄錢大叅¶
<pb:KR4d0151_WYG_016-4b>¶
閑裏光隂不記名曲勤宏度訪公榮五雲洒翰情文厚¶
九節浮香琖色輕瑤箑含風清致爽綵絲縈臂眼增明¶
團欒每得佳時醉却恐宣麻下帝城¶
　　　戊子正月廿一日雪及半尺¶
晩訝争鳴白項鴉梅風随夜冷窻紗忽驚寒透多年被¶
不儗潜飛六出花歴亂已應藏月桂糢糊無處認山茶¶
朝來多悞尋芳客都向東風賣酒家¶
　　　初見梅有作(仲子折梅見寄雖尚未着花而疎/瘦纎婉巳自有無窮春意戱作短)¶
<pb:KR4d0151_WYG_016-5a>¶
　　　(韻/)¶
至後微和入燒痕烟稍寄我嶺頭新尚無紅糁離離意¶
已覺清姿冉冉春未暇儗為烏有賦絶勝遂詠墜樓人¶
夜寒翠袖臨明月且影横斜上醉巾¶
　　　清明書事¶
老來不復較三餘只養恬愉守故居新火又逢寒食節¶
故人誰寄一行書随人只得身康健寓物須煩酒破除¶
賸讀佳章正慿檻海棠花上雨疎踈¶
<pb:KR4d0151_WYG_016-5b>¶
　　　寒食有感¶
輦下相知把酒稀更逢寒食淚霑衣五漿道路何嘗饋¶
三徑荒蕪未得歸春事沉沈寒慘慘暮烟漠漠雨微微¶
杏花零落春還半空看簾間燕子飛¶
　　　春晩即事¶
化國舒長日正遲漫天風栁緑成姿髙低蝴蝶尚春色¶
零落荼䕷猶晩枝倦思有餘時種竹老懷無著强賡詩¶
人人一覺是非夢但得百年猶此時¶
<pb:KR4d0151_WYG_016-6a>¶
　　　晩春書事¶
東風苒苒又將歸甚叵飛花不戀枝半夜雨驚殘夢破¶
一春愁是落花時暖梢裊裊青歸柳輕浪痕痕緑滿池¶
惟有小欄藏秀色數枝芍藥殿春遲¶
　　　風雨驚春¶
一年春事急如流每被顚風斷送休錦瑟華筵常漫度¶
杏園景物只供愁須知勝踐何時闕自是青春不少留¶
遍倚欄干望歸路落花飛絮思悠悠¶
<pb:KR4d0151_WYG_016-6b>¶
　　　連雨有感¶
連雨霏霏作曉隂倚欄不復見遙岑已踈日上三竿報¶
只聽風随十日霖枝上綻梅紅自墜庭中新緑色逾深¶
田苗漲水横斜卧甚憫為農種植心¶
　　　扇車¶
良工巧製鮑魚形短架圓機扇比名十幅懷箱塵不到¶
一輪因力羽猶輕輾囘劇暑軒楹去載得長風枕簟清¶
失喜門邊須茗客隔籬悞作碾時聲¶
<pb:KR4d0151_WYG_016-7a>¶
　　　初冬日懷先壟¶
中原金鼓未全衰拜掃逄時淚滿衣丘壠蕭條應蔓草¶
松楸寂歴想斜暉殘骸漫向天南住鄉思空随雁北飛¶
海上傷心一巵酒夢魂先巳酹重圍¶
　　　閑過小圃督治冬蔬¶
山園乗興便忘歸習静關情萬事非落葉翻江垂露網¶
小梅藏白倚苔磯等看朔雪連雲宻數得棲鴉幾陣飛¶
台岳久慚猿鶴怨水雲三合寸心違¶
<pb:KR4d0151_WYG_016-7b>¶
　　　辛卯題壁¶
中原䧟賊百城沒龍馭天旋守一江恢復未逾衣帶水¶
功名慚有碧油幢痛無雁信來沙漠愁覺梅風到夜窻¶
朔吹攪雲心慷慨拊牀未易寸心降¶
　　　病起有感¶
老去心情在一𨞬是中憂樂稱華顛因知不悮三三句¶
空近偷安九九年生死去來渾付夢火風煎廹諒非堅¶
第知一䄌安排了任我朝昏且信縁¶
<pb:KR4d0151_WYG_016-8a>¶
(闕/)¶
　¶
　¶
　¶
　　　台城雜詩¶
卜築城隅久罷休數椽忽得水西頭四圍竹色繚寒碧¶
一徑杉風留素秋門外水天分棐几天邊桂子入簾鈎¶
指蹤盡得神仙客更乞佳名為歸不¶
<pb:KR4d0151_WYG_016-8b>¶
老境光隂怯雨霜怕寒窒隙似猜防養生飽悟風中燭¶
卜宅閑尋肘後方明世漁樵終混迹故山猿鶴怨循墻¶
天台肯約他年隠半嶺松風殷夜牀¶
長歌山林五風霜翠竹青松是巨防每謂肉身求浄觀¶
猶勝飯袋繞諸方因風老葉閑粘網久雨新苔巧占墻¶
何以待賔餘舊貫一香一飯一胡牀¶
向來小築久鋤荒更覺閑中日月長山脚孤烟迷市井¶
岡頭斜照下牛羊乗槎未喜閑侵漢騎鶴何求再上揚¶
<pb:KR4d0151_WYG_016-9a>¶
簡寂新詩清有素雨随擊節助浪浪¶
歸涂只欲自治荒久習田間興益長挿稻方能騎秧馬¶
觸藩遽復歎羝羊乍為事奪愧俯仰却得公來時舉揚¶
更待凉風下天末醉㸔墨妙冩淋浪¶
雨後秋風十日隂衣羅初覺曉寒侵清愁强欲親歡伯¶
瘦骨何能舉聚針碧玉麗詞殘照晩青樓秀色暮雲深¶
中郎好句傳茅屋端比逃虚喜足音¶
金柔火老轉清商已近蟾華冉冉光尚有㣲雲遺暑濕¶
<pb:KR4d0151_WYG_016-9b>¶
不妨森木作新凉境中自有壺天濶物外每同春日長¶
願得身藏箕斗内白蘋紅蓼水雲鄉¶
元夜晴和中禁好梅影玉欄干峭窄春衫入嫩寒金翠¶
㑹羣仙　移下一天星斗燦喜色動宸顔行樂風光莫¶
放閑月在鳯凰山(此詞疑/悮列此)¶
　　　(闕/)¶
春光過似不春光自念曾無作法凉鞍馬固先均臭味¶
薰蕕安得更芬香畵脂敢謂名堪惜食㰖今知味更長¶
<pb:KR4d0151_WYG_016-10a>¶
珍重好辭皆發藥頗慚宫徴顧周郎¶
爝火寧知日月光遽聞騎火犯伊凉周宣懋建中興政¶
上帝潜符至治香天欲卦爻重彖象民知瓜瓞本綿長¶
商孫駕馭方經武行見䝉衝繫夜郎(夜郎䍧牱以繫戰/艦出漢書音義)¶
世道艱虞太白光風棲雨食鐵衣凉誰歌漢月空相識¶
漫有山花先自香塞上許時兵未息水邊他日話尤長¶
想當清夜圓蟾白曽欲題詩問庾郎¶
强栽松竹養煙光官舍公餘喜晩凉習静關情惟挾䇿¶
<pb:KR4d0151_WYG_016-10b>¶
愛閑修供只焚香自憐怯事如欣泰止合摳衣扣子長¶
斷斷此生今巳矣擬尋艇子學漁郎¶
遽朌翰墨發幽光内顧鯫生德甚凉已幸貳車臨海國¶
因知汗簡發天香花梢擢緑蜂初静梅實桃青晝巳長¶
㑹見紫泥傳詔札中興事業屬清郎¶
海色天容浸冷光秋囘山谷進風凉不須悟性三關語¶
自有澄心一炷香倦客棲遲歸意逺暮林搖落晩山長¶
從來習氣聞風悅慚愧如今陛楯郎¶
<pb:KR4d0151_WYG_016-11a>¶
韻語初疑擲夜光頓驅熱惱作清凉紫髯英槩雲仍著¶
藏室文華錦繡香客况詎能論酒惡高懷當不較龜長¶
與公避地均休戚天使詩人識澷郎¶
　¶
　¶
　¶
　¶
　¶
<pb:KR4d0151_WYG_016-11b>¶
　¶
　¶
　¶
　¶
　¶
　¶
　¶
　松隠集巻十六¶
