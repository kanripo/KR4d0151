# -*- mode: mandoku-view; -*-
#+TITLE: 松隱集
#+DATE: 2015-08-24 23:56:38.296231
#+PROPERTY: ID KR4d0151
#+PROPERTY: BASEEDITION WYG    
#+PROPERTY: JUAN 卷三十九
<pb:KR4d0151_WYG_039-1a>¶
欽定四庫全書¶
　松隱集巻三十九　　　　　宋　曹勛　撰¶
　　長短句¶
　　　水龍吟(㑹慶節/)¶
翠簾遲冷龍樓麗日海宇明新霽樞旋大電虹流華渚¶
陽春天氣出震乗乾保民立政垂衣裳治誕恩均九有¶
功兼七制恢圗撫四荒外　威動殊鄰萬里擁衣冠稱¶
觴玉陛虞韶緩度龍香飛下晴雲如水行見冰天版圗¶
<pb:KR4d0151_WYG_039-1b>¶
來下諸侯盟㑹奉怡顔宴罷歸移寳輦向瑶池醉¶
　　　又(東宫夀詞/)¶
嫰凉㣲嫋秋容乍肅逈覺凉如水重陽已近岩華增秀¶
一鈞天際香動前星氣横文圃榮光呈瑞仰宸心宻眷¶
行都正牧兵民奉神明治　金殿朝廻燕適肆武功文¶
徳咸備消閑翰墨惟親書史不尋羅綺歡動龍樓宴開¶
鶴禁生朝和氣願青宫布政龍樓問寢同千萬嵗¶
　　　又(慶王誕辰/)¶
<pb:KR4d0151_WYG_039-2a>¶
傍堦紅藥新梢翠竹榭閣薰風靜維神降嶽維熊占夢¶
姿儀玉聘金殿趨庭禁嚴衣彩寢門温凊是宗藩帝子¶
天潢寳牒當神武侍明廷　為善先知最樂詠詩書存¶
存成性親師講道摛華揮藻水雲髙興一代榮觀千春¶
嘉祉古今難並看青華蕊簡松喬比夀佐南風政¶
　　　玉蹀躞(從軍過蘆川作/)¶
紅緑烟村惨澹市井初經敵舍館人家悽悽但塵土依¶
舊春色撩人栁花飛處猶聼幾聲鶯語　黯無緒疋馬¶
<pb:KR4d0151_WYG_039-2b>¶
三㳺西楚行路漫懐古可惜風月佳時尚羇旅歸處應¶
及荼䕷與挿雲鬢此恨醉時分付¶
　　　又¶
雨過池臺秋静桂影凉清晝槁葉喧空疎黄滿堤栁風¶
外殘葦枯荷凭欄一餉猶喜冷香襟袖　少歡偶人道¶
銷愁須酒酒又怕醒後這般光景愁懐煞難受誰念千¶
種秋情乍凉雖好還恨夜長時候¶
　　　花心動(瑞香/)¶
<pb:KR4d0151_WYG_039-3a>¶
玉井生寒正楓落吳江冷侵羅幕翠雲剪葉紫錦攅花¶
暗香遍薰珠閣瑞非蘭麝簾櫳透比氤氲清徹寥廓向¶
燕寢團團秀色巧宜圍却　寳檻濃開對列蜂共蝶多¶
情未知花蕚愛玩置向窗几時時更碾建春澆着最是¶
月明風静夜驚夢回酒醒初覺野梅早前村任它暗落¶
　　　又¶
緑結隂濃漸南風初到舊家庭院細麥有花圎荷浮葉¶
翠徑受風新燕乍晴還雨香羅怯惜栁絮已將春逺最¶
<pb:KR4d0151_WYG_039-3b>¶
好處清和氣暖喜拈輕扇　好對層軒䆳館供極目晴¶
雲曉江横練煮酒試嘗梅子團青草草也休辭勸待等¶
閒暇尋勝去又閑事有時縈絆且趂取良辰醉後莫管¶
　　　清風滿桂樓(丹桂/)¶
凉飈霽雨萬葉吟秋團團翠深紅聚芳桂月中來應是¶
染仙禽頂砂勻注晴光助絳色更都潤丹霄風露連朝¶
看枝間粟粟巧裁霞縷煙姿照瓊宇上苑移時根連海¶
山佳處回看碧岩邊薇露過殘黄韻低塵汚詩人謾自¶
<pb:KR4d0151_WYG_039-4a>¶
許道曾向蟾宫折取斜枝戴惟稱瑶池伴侣¶
　　　四檻花¶
鴛瓦霜濃獸爐煙冷鎻窗漸明芙蓉紅暈减疎篁曉風¶
清睡覺猶眠怯新寒仍宿酒尚有餘酲擁閑衾先記早¶
梅糝糝流水泠泠　須知嵗月堪驚最難管蒼華滿鏡¶
生心地常自樂誰能問枯榮一味情塵揩摩盡人間世¶
更沒虧成惟蕭散眠食外且樂昇平¶
　　　勝勝令¶
<pb:KR4d0151_WYG_039-4b>¶
梅風吹粉栁影揺金漸看春意入芳林波明草嫰據征¶
鞍晚煙沉向野館愁緒怎禁　過了燒燈醉别院阻問¶
尋𤨏忩還是冷瑶琴燈花謝也擁春寒掩閑衾念翠屛¶
應倚夜深¶
　　　二色蓮¶
鳳沼湛碧蓮影明潔清泛波面素肌鑑玉煙臉暈紅深¶
淺占得薰風弄色照醉粧梅粧相聞堤上栁垂輕悵飛¶
塵儘交遮斷　重重翠荷净列向横塘暖爭映芳岸畵¶
<pb:KR4d0151_WYG_039-5a>¶
船木槳清曉最宜遥看似約鴛鴦並侣又更與舂鋤為¶
伴頻宴賞香成陣瑶池任晚¶
　　　鳳簫吟(郊祀慶成/)¶
列旂常中宵天凈郊丘展采圎蒼肇禋三嵗禮聖天子¶
為民致福穰穰凝旒親奠玉粲珠聨星斗垂芒漸月轉¶
燔柴露重煙斷壇旁　歡康青霞催曉六樂均調響逐¶
新陽輦回天仗肅慶千官抃舞繡錦成行雞竿䨇鳳闕¶
肆頒宣恩動榮光賛永御蘿圗霈澤常撫殊方¶
<pb:KR4d0151_WYG_039-5b>¶
　　　六花飛(冊寳/)¶
寅杓乍正瑞雲開曉罩紫霄宫殿聖孝䖍恭率宸廷冠¶
劍上徽稱天明地察奉玉檢璇耀金輝仰吾君親被衮¶
龍當檻俯旒冕　中興明天子舜心温凊示未嘗閑燕¶
禮無前比出淵𠂻深念賛木父金母至樂萬億載日月¶
榮光俱歡抃羅綺管絃開夀宴¶
　　　松梢月¶
院静無聲天邊正皓月初上重城羣木揺落松路徑暖¶
<pb:KR4d0151_WYG_039-6a>¶
風輕喜揖蟾華當松頂照榭閣細影縱横杖策徐歩空¶
明裏但襟袖皆清　恍若如臨異境漾鳳沼岸濶波净¶
魚驚氣入層漢疑有素鶴飛鳴夜色徘徊遲宫漏漸坐¶
乆露濕金莖未忍歸去聞何䖏更吹笙¶
　　　索酒(四時景物須酒之意/)¶
乍喜惠風初到上林翠紅競開時候四吹花香撲鼻露¶
裁煙染天地如繡漸覺南薰縂冰綃紗扇避煩晝共游¶
凉亭銷暑細酌輕謳須酒　江楓裝錦雁横秋正皓月¶
<pb:KR4d0151_WYG_039-6b>¶
瑩空翠欄侵斗况素商霜曉對徑菊金玉芙蓉争秀萬¶
里同雲散飛霙爐中焰紅獸便須㸃水傍邊最宜着酉¶
　　　金盞倒垂蓮¶
穀雨初晴對曉霞乍歛暖風凝露翠雲低映捧花王留¶
住滿欄嫰紅貴紫道盡得韶光分付禁籞浩蕩天香巧¶
隨天歩羣仙倚春似語遮麗日更着輕羅深䕶半開㣲¶
吐隱非煙非霧正宜夜闌秉燭况更有姚黄嬌妬縱賞¶
任放濛濛栁絮¶
<pb:KR4d0151_WYG_039-7a>¶
　　　八音諧(以八曲聲合成故名/)¶
芳景到横塘宫栁隂低覆新過疎雨望處藕花宻映煙¶
汀沙渚波静翠展琉璃似竚立飄飄川上女弄曉色正¶
鮮粧照影幽香潜度　水閣薰風對萬姝共泛泛紅緑¶
閙花深處移棹採初開嗅金纓留取趂時凝賞池邊預¶
後約澹雲低䕶未飲且慿欄更待滿荷珠露¶
　　　水調歌頭¶
江影浮空濶江水拍天流山藏地祕偉觀須是偉人收¶
<pb:KR4d0151_WYG_039-7b>¶
聞道煙斜雨暗還留月底風邊墨客一凝眸欄檻隨指¶
顧江海逺生秋　繡簾捲開綺宴翠香浮鄒枚賔從俱詠¶
韵間出嘉謀㸃㸃羣山吳楚歴厯三州燈火潮落沒沙¶
鷗老子㑹心處應已付南樓¶
　　　倚樓人(酴醿/)¶
清明池館芳菲漸晚晴香滿架籠永晝翠擁柔條玉鋪¶
繁蘂裊裊舞低襟袖秀蓓凝浩露疑挂六銖衣縐檀㸃¶
芳心體薰清馥粉容宜撚春風手　肯與芝蘭共嗅洞¶
<pb:KR4d0151_WYG_039-8a>¶
戸花别是素芳依舊剪取長梢青蛟噴雪挽住曉雲争¶
秀樓上人未去嘗恐風欺雨瘦紅綃收取舉觴猶喜窨¶
得醺醺酒¶
　　　飲馬歌(此腔自敵中傳至邊飲午馬即横笛之/不鼔不拍聲甚凄斷聞烏珠每遇對陣)¶
　　　(之際吹此則鏖/戰無還期也)¶
邊頭春未到雪滿交河道暮沙明殘照塞烽雲間小斷¶
鴻悲隴月低淚濕征衣悄嵗華老¶
　　　宴清都(玉隆宫記/)¶
<pb:KR4d0151_WYG_039-8b>¶
野水澄空逺山随歩筍輿乗興廬阜天池最極雲溪最¶
隠翠迷歸路三峡兩龍翔翥盡半月猶貪杖屨間引杯¶
相賞好處竒處險處清處凝竚道友重陪西山勝跡玉¶
隆風御滕閣下臨晴峰萬里水雲千古飛觴且同豪舉¶
喜醉客龍吟度曲待記成佳話歸時從頭細數¶
　　　醉思仙¶
記華堂對寳臺絳䗶紅艷成行嚲烏雲髻映淺淺宫粧¶
江梅媚生嫰臉瑩素質自有清香歌喉稳按鏤板緩拍¶
<pb:KR4d0151_WYG_039-9a>¶
嬌倚銀牀　天外行雲駐輕塵暗落雕梁似曉鶯厯厯¶
瓊韵鏘鏘别來乆春將老但夢裏也思量仗何人細説¶
與為伊潘鬢成霜¶
　　　杏花天¶
桃蘂初謝䨥燕来後枝上嫰苞時節絳蕚滋浩露照曉¶
景裁剪冰綃標格煙傳靜質似澹拂粧成香頬看暖日¶
催吐繁英占斷上林風月　壇邊曾見數枝筭應是真¶
仙故留春色頓覺偏造化且任他桃李成蹊誰説晴霽¶
<pb:KR4d0151_WYG_039-9b>¶
易雪待對飲清賞無歇更愛惜留引鷴禽未須再折¶
　　　江神子(谹父以昔年夢詩寄/為長短句因韵叙謝)¶
帝俞賡載下方壺雨隨車曠時無盡道南豐仙骨秀而¶
都光照丹丘人快睹金騕褭玉蟾蜍　自憐老景病仍¶
癯芘㣲軀駐安輿暗潤赤城風露喜踟蹰行矣相門還¶
入相看惠愛詠猗歟¶
　　　又(谹父生日/)¶
南豐詩將駐靈江下明光惹天香十雨五風連嵗致豐¶
<pb:KR4d0151_WYG_039-10a>¶
穰初夏晴和纔四日開夀席宴華堂　嚴宸已奏奏南¶
章眷循良比龔黄玉筍班聨宜冠紫㣲郎從此鋒車宣¶
室召攄相業夀而康¶
　　　滿庭芳¶
白㲲行纒青巾包髻幾年且混常流寰中誰見心地自¶
清幽雨散崑崙頂上香潤徧瓊圃無憂靈芽長如今寒¶
暑飢渇縂何愁諸公須着力塵縁埽盡師㫖堅求看天¶
邊飛金走玉難留住箇菴兒不大爭戀得月館青樓台¶
<pb:KR4d0151_WYG_039-10b>¶
山裏從人一任說个好蘇州¶
　　　又¶
老不求名心惟耽靜舊縁厯過艱難杜門無事一味放¶
癡頑只藉爐香上徹與天地平直交闗真人喜扶晨遣¶
客時暫下仙班矜憐身已病九疑夙駕来顧台山看神¶
超清境玉鍊朱顔為向芝田桂圃收妙有與作真丹他¶
年報冲融朝禮香火紫雲間¶
　　　又¶
<pb:KR4d0151_WYG_039-11a>¶
秋色澄暉蟾波增瑩桂花宫殿香凝夜凉天半横管度¶
新聲應是齊吹萬指岩谷震石裂霜清天如水飛雲散¶
盡江月照還明人間何處有祥風緩引飄下層城想廣¶
寒光冷妙舞輕盈願上君王萬夀空竚憶酒海吞鯨歸¶
来也驚濤隐隐餘韵入青冥¶
　　　又¶
玉景明心木雞修性要須和㑹三家未知金靣何處認¶
摩耶自有身中異境藏巨浪一㸃籠紗升沉際難將賦¶
<pb:KR4d0151_WYG_039-11b>¶
得有限逐無涯時時須㸃撿隨縁遣性何更興嗟那浩¶
然獨得逈絶痕瑕妙古熈風惠日乗正氣三縷明霞真¶
機運連環放下無處不光華¶
　　　又¶
(闕/)¶
<pb:KR4d0151_WYG_039-12a>¶
　¶
　　　又¶
風攪長空霜飛平野冷雲常帶遥山亂雅聲斷煙靄有¶
無間氣與寒威共凜深繡户簾幙重闗梅枝亞纎纎秀¶
色疎影小欄干相攜同好景窺簷望雪呵手低鬟笑語¶
裏都言雪意非慳有箇紅爐暖處團獸炭不肯宵殘從¶
教醉重衾並枕門外任清寒¶
　　　武陵春(重陽/)¶
<pb:KR4d0151_WYG_039-12b>¶
今嵗重陽經閏早金蘂粲繁枝玉殿珠樓歩輦隨髙興¶
在東籬　且泛金英同㶑灧休與傲霜期只恐秋香一¶
夜衰須挿滿頭歸¶
　　　又¶
玉露金風尋勝去一月看三州紅葉黄花滿意秋真是¶
巧裝愁　我在天台山下住松菊占深幽歸趂梅花映¶
小樓應問乆遲留¶
　　　又¶
<pb:KR4d0151_WYG_039-13a>¶
慘慘江雲渾不動玉雪耿孤芳蕚緑仙人帶暗香風韵¶
冷尤長　隴信不來寒日晚疎影照澄江肯借横斜伴¶
酒觴應共月商量¶
　　　又¶
春到小園春草緑煙雨濕雲山池上梅花已半殘無奈¶
晚來寒　不怕醉多只怕醒花影上欄干人在東風縹¶
緲間誰與伴幽閑¶
　　　玉樓春(後宴詞/)¶
<pb:KR4d0151_WYG_039-13b>¶
九重盛旦薰風候佳氣氛氲横永晝眉心煙彩擁羣仙¶
華宴重開同聖后簫韶宫殿鏘金奏香繞祥雲騰寳獸¶
三千嬪御奉嚴宸億萬斯年祈聖夀¶
　　　又¶
佳時莫放㳺鞍倦梅潤清薰隨處宴不妨一半雨兼風¶
况對有情鶯與燕瓊艘百柂花千㸃肯使笙歌容易轉¶
興来人事酒銷磨誰問蚊雷和蟻戰¶
　　　又¶
<pb:KR4d0151_WYG_039-14a>¶
秋閨思入江南逺簾幕低垂閑不捲玉珂聲斷曉屏空¶
好夢驚囬還起懶風輕只覺香煙短隂重不知天色晚¶
隔簾人語趂朝歸旋整宿粧勻睡眼¶
　　　又¶
晚粧初了明肌雪春破嬪娥魚貫列笙簫吹斷水雲閑¶
重按霓裳歌遍徹臨風誰更飄香屑醉拍欄干情味切¶
歸時休照燭花紅待放馬蹄清夜月¶
　　　又¶
<pb:KR4d0151_WYG_039-14b>¶
城上風光鶯語亂城下煙波春拍岸緑楊芳草幾時休¶
淚眼愁腸先已斷情懐漸變成衰晚鸞鏡朱顔驚暗換¶
昔年多病厭芳樽今日芳樽惟恐淺¶
　　　又¶
昔年曾到神清洞笑領希夷非夙夢看時須到月邊烏¶
養處且論鉛與汞土膏仍有黄芽動神水澆香靈氣種¶
夜深誰伴玉琴閑鶴在九華松露重¶
　　　浪淘沙¶
<pb:KR4d0151_WYG_039-15a>¶
歸意逐飛鴻㸃㸃書空愛渠南去曉煙中不似老人塵¶
土裏一似癡聾　庭院晚来風還過秋容舊時與客繞¶
珍叢有酒不曾無客醉歡與秋濃¶
　　　又(木犀開時雨/)¶
秋杪喜新凉煙澹池塘團團巖桂作風光多少水雲蕭¶
散意都付芬芳　雨逐漏聲長小院囬廊枕邊清夢幾¶
悠揚只恐四簷聲未斷洗褪幽香¶
　　　鷓鴣天(詠棖/)¶
<pb:KR4d0151_WYG_039-15b>¶
楓落吳江肅曉霜洞庭波静耿雲光芳苞照眼黄金嫰¶
纎指新開白玉香　鹽勝雪喜初嘗㣲酸厯齒助新粧¶
直須滿勸三山酒更喜持杯雲水鄉¶
　　　又¶
准擬中秋快客情新亭雨後喜登臨彩蟾特地中宵出¶
吹散層雲十日隂　松露重月煙深祥雲捧玉到天心¶
金波動是經年别為酌金荷醉碧琳¶
　　　又¶
<pb:KR4d0151_WYG_039-16a>¶
曾到東風最上頭低雲閣雨接溪流只應縞袂閨房秀¶
尚帶天香汗漫游　當日暇從賢侯衝寒迎翠小遲留¶
歸驂白鳳來何處更指玉霄城畔樓¶
　　　又(席上作勸子忱李相之酒/)¶
雪後疎香一兩枝髙軒乗興訪春時金蕉酌酒應須醉¶
玉指傳觴豈易辭　嗟老大喜追隨南樓宵漏任遲遲¶
已聞水部神仙語更誦騎鯨短李詩¶
　　　好事近¶
<pb:KR4d0151_WYG_039-16b>¶
花動兩山春緑繞翠圍時節雨漲曉來湖面際天光清¶
澈　移樽蘭棹壓深波歌吹與塵絶應向斷雲濃淡見¶
湖山真色¶
　　　又¶
宻宻偃蜂房香逺未應時霎薇露紫煙浥盡任風欺雪¶
壓　老人曾飲百川空相對肯㣲呷攬取占先風度醉¶
髙燒紅蠟¶
　　　又¶
<pb:KR4d0151_WYG_039-17a>¶
潮盡海波平賞盡緑煙凉月羅袂乍迎風快誚喜歡不¶
徹　一年好處記如今朝暮更無熱庭院晚來些雨是¶
開樽時節¶
　¶
　¶
　¶
　¶
　¶
<pb:KR4d0151_WYG_039-17b>¶
　¶
　¶
　¶
　¶
　¶
　¶
　¶
　松隱集巻三十九¶
