# -*- mode: mandoku-view; -*-
#+TITLE: 松隱集
#+DATE: 2015-08-24 23:56:37.687904
#+PROPERTY: ID KR4d0151
#+PROPERTY: BASEEDITION WYG    
#+PROPERTY: JUAN 卷五
<pb:KR4d0151_WYG_005-1a>¶
欽定四庫全書¶
　松隐集巻五　　　　　　宋　曹勛　撰¶
　　古樂府¶
　　　京口有歸燕¶
春烟晝白春草緑春水溶溶曲江曲吳宫梁苑盡灰飛¶
鐵馬驕嘶銜苜蓿蕭條南國閟春愁章臺瑶室今茅屋¶
中原民庶被氈裘萬室無人皆䑕伏子歸何處定安巢¶
楚幕雖多易傾覆感君為君思建章萬户朱門綴珠玉¶
<pb:KR4d0151_WYG_005-1b>¶
當時天下尚無為今日悲凉變何速感君歌為君哭汾¶
陽巳死淮隂族沉沉壯士聼晨雞豺狼當路食人肉燕¶
齊鄒魯變荆榛番人走馬鳴&KR2688;轆¶
　　　人生不長好¶
人生不長好倐忽如蕣英臨觴莫辭醉既醉莫願醒但¶
識醉中理無欲醒時名夷齊猶餓死誰復哀屈平陵谷¶
尚遷滅况乃期促齡已焉謝消長得失秋毫輕¶
　　　姑蘇臺上月(并/序)¶
<pb:KR4d0151_WYG_005-2a>¶
按吳越春秋姑蘇臺髙見三百里下有長洲之苑予往¶
年訪其遺址有石橋廣數丈其長里許其水通三江長¶
洲洞庭臺基依山傍有僧寺云¶
姑蘇臺上月倒景浮天河石梁卧長洲垂虹躍金波叢¶
薄散蘭麝水底流笙歌歌聲未斷樽前舞越兵夜入三¶
江浦吳王沉醉未及醒不知身巳為降虜響靸廊前珠¶
翠横採香徑裏喧鼙鼓西施和淚下珠樓回首吳宫隔¶
烟霧姑蘇臺殿變秋蓬荆棘霑衣泣寒露至今風月動¶
<pb:KR4d0151_WYG_005-2b>¶
凄凉餘址石橋尚如故¶
　　　錦石擣流黄(并/序)¶
古詞皆云亦不知所起獨煬帝有五言一章以道征戍¶
室家之思今新而補之¶
秋風清秋月明征人思婦難為情難為情蟋蟀逺壁鳴¶
寒聲霜砧皓腕愁不勝愁不勝愁不可剪衣可成夢君¶
先到黄龍庭¶
　　　自君之出矣代内作¶
<pb:KR4d0151_WYG_005-3a>¶
自君之出矣龍香消寳衣思君共明月千里奉光輝¶
自君之出矣粧臺生網絲思君拂團扇相與共提携¶
　　　迢迢高樓入紫烟¶
迢迢髙樓入紫烟上連阿閣巢青鸞青鸞飛飛不復返¶
朱甍碧瓦空般般而今燕雀互棲止便便飽逸嗤鷹鸇¶
黄金臺廢燕昭死嗟嗟誰復旌遺賢¶
　　　邯鄲才人嫁為厮養卒婦¶
落葉逐驚風落花逐流水漂零無定端寄託隨所委朝¶
<pb:KR4d0151_WYG_005-3b>¶
榮瑶圃中暮落窮轍裏豈不惡糟糠豈不願羅綺羅綺¶
閉深宫嫉妬交相靡糟糠守窮廬苦樂同終始行藏宜¶
自然燕巢茅屋底¶
　　　上之回¶
衛騎絶沙漠前驅過玉門雲旗梢月窟輦道屬烏孫萬¶
國森環衛三靈駭駿奔聲容同日月威徳被乾坤廵狩¶
知無外蠻戎識至尊何當鳴警蹕髙㑹醼崑崙¶
　　　當置酒¶
<pb:KR4d0151_WYG_005-4a>¶
置酒臨芳觀張筵繼落暉選妓調絲竹迎賔奉酒巵月¶
影移歌扇花光照舞衣霞觴飛白羽髙論吐虹霓人生¶
不滿百行樂當及時當歌期酩酊誰能較是非¶
　　　將進酒¶
君唐虞兮臣臯䕫将衛霍兮恢邊陲時文景兮民雍熈¶
獄無寃人兮野無蒿藜玉燭亘天流離以昭兮其惟百¶
姓日用而不知歌鹿鳴與既醉兮而頌聲洋溢乎康逵¶
顧吾君之清静躬儉以寂黙兮而猶薄滋味與游嬉臣¶
<pb:KR4d0151_WYG_005-4b>¶
願得連四海以為席兮酌北斗而為酒巵使五老奉觴上¶
夀以申祝兮令夫八元夹侍而正儀願聖夀上齊於箕翼¶
兮其光容充塞於四維醉大道與仁義兮而淳風浹洽¶
於華夷期億萬斯年兮民皆陶陶而化之慶君臣之嘉¶
㑹陋酆鎬與瑶池¶
　　　艾如張¶
鴻鵠逺罾繳燕雀戀藩籬争食蓬蒿下觸網斃禍機黄¶
雀老且黠黄口小且癡黄雀戒黄口輙莫貪腥肥¶
<pb:KR4d0151_WYG_005-5a>¶
　　　遠如期¶
約指金環瘦不持羅衣寛盡減腰圍紅芳坐消歇王孫¶
歸不歸¶
　　　反招隐¶
驊騮天下駿所制在服箱蘇秦天下辯所失戀冠裳達¶
人貴自重出處保龍光山花麗雲錦鳥語調絲簧清泉¶
激鳴琴掩抑合宫商芝术勝粱肉蘭菊有餘芳白雲結¶
山友來往俱相忘世路甚谿谷簪笏誠覊繮人心若丘¶
<pb:KR4d0151_WYG_005-5b>¶
山咫尺不可量猿鶴熟可馴人熟不可防留侯從赤松¶
范蠡辭越王二子保令終避世容何傷王孫促歸軫吾¶
徒方退藏¶
　　　獨不見¶
獨不見誰相憶花影上珠簾明月穿窓隙翡翠暗無光¶
蒼苔㸃行迹鸞鑑掛珊瑚寳靨銷金碧彷彿聞簫韶夢¶
想見顔色為我報新人好好承恩澤君看後庭花芳菲¶
能幾日¶
<pb:KR4d0151_WYG_005-6a>¶
　　　牀前帳(并/序)¶
晉平虜將軍劉勲妻王宋既嫁二十餘年劉悅山陽司¶
馬氏女以宋無子出之宋於道中作牀前帳以自傷¶
蜀錦牀前帳四角垂香囊上有合歡帶下有雙鴛鴦鴛¶
鴦一分散不得同所將棄捐篋笥裏誰惜舊時香¶
　　　紫騮馬¶
紫騮馬出西方徑萬國來咸陽儲精房鍾循良口如米¶
火頭如王尾輕鬛短龍脊剛蹄圓腕蹙森開張齊平六¶
<pb:KR4d0151_WYG_005-6b>¶
齒排截肪目如明星威煌煌驕嘶噴薄思騰驤廕以華¶
屋薦露牀金覊玉勒紅錦障鈎膺絡腦垂璫琅漢家驃¶
騎新開府天子輟賜威遐荒将軍横槊被金甲矍鑠超¶
忽踰鷹揚雄鳴矯首厲奔蹙健兒百萬紛披攘登封居¶
胥轉瀚海軍聲陸讋摧天狼歸來明堂見天子圖形麟¶
閣宣龍光¶
　　　王孫游¶
紅芳開繡户碧草襯斜陽樓上頻回首思君道路長夭¶
<pb:KR4d0151_WYG_005-7a>¶
桃與芳草艶色明朝陽思君念華旦賤妾惜容光¶
　　　烏夜啼¶
饑烏啞啞不肯棲雄飛呼雌鳴聲悲娼樓年少醉歌舞¶
幽閨思婦寂無語將軍百戰未成功坐數更籌聼金鼓¶
月落啼烏近鏁窓鏁窓深處繡鴛鴦鴛鴦未就腸先結¶
馬踏天山夜飛雪歸來且莫話封侯同醉笙歌弄明月¶
　　　望行人¶
西北有髙樓&KR0772;窱入空碧徙倚徧欄干楊花滿行迹不¶
<pb:KR4d0151_WYG_005-7b>¶
見行人歸但有楊花白披襟向春風為我傳消息春風¶
不見知此意無人識¶
　　　行路難(并/序)¶
昔鮑昭王筠皆有此作以叙征戍離别悲感之思因變¶
而新之¶
華堂髙張千炬燭光溢樽罍艶流目秦姬趙女變新聲¶
入金石兮裂絲竹少年意氣凌秋陽奴僕金張嗤宋玉¶
文章富貴何足論胡必直欲身後名顔回風雨困簞食¶
<pb:KR4d0151_WYG_005-8a>¶
伯夷葵藿難為情何如嫖姚十八從將軍恩隆愛宻收¶
竒勲美人歌舞謝芳草春花落盡容顔老山長水濶霜¶
雪寒安用區區渉逺道¶
　　　又(并/序)¶
鮑昭王筠皆有所託其詞閑雅感激惟道閨門離别征¶
戍懐逺之思因以申之云爾¶
行路難行路難九折之坂無足歎羊腸劍閣視階闥巫¶
峽灔澦無波瀾長安九衢最&KR0470;嶮侯門處處深如淵深¶
<pb:KR4d0151_WYG_005-8b>¶
如淵不可履翻風覆波當靣起况復深宫嚴九重雖有¶
羽翼無由通行路難行路難不如歸去貧窮静坐巾柴¶
闗啜菽飲水自行樂雖有風雨無憂患(平/聲)¶
　　　歸去來¶
歸去來歸去來陸行無車水行無船足重繭兮羊腸九¶
折歴絶嶮而盤盤跼蹐脅息以休影兮石壁屹立而不¶
可以攀縁上窺不測之夭嶠兮而下臨無底之深淵寒¶
風凛凛以切骨兮朔雪漫漫而漲天孤猿哀吟其左右¶
<pb:KR4d0151_WYG_005-9a>¶
兮而猛虎跑哮乎後先緬前路之險阻其若此兮道云¶
逺而莫前悲已往之勤瘁兮淚流襟而漣漣歸去來歸¶
去來吾鄉雖逺兮及此而猶可以生還饑寒迫於屢空¶
兮庶乎安之若命而終保吾之天年¶
　　　沐浴子¶
新沐莫彈冠新浴莫振衣聖人貴同塵賢者汨其泥夷¶
齊立峻節感激歌採薇子真老谷口嵗晏無苦饑屈原¶
懐獨醒沉湘誰與悲漁父隨其波所適安所宜君看侯¶
<pb:KR4d0151_WYG_005-9b>¶
門客饑于紈袴兒¶
　　　樂未央(并/序)¶
古樂府有其名而亡其詞¶
孝武初封禪蘿圖寳歴新開邊擢衛霍儒術用平津禮¶
樂追三統欽承奉百神嵩呼寧萬壽歡樂詎容陳¶
　　　荆門道¶
荆門道在何許萬里迢迢入南楚故人何事未歸來滿¶
目豺狼路多阻路多阻兮可奈何矍鑠亷公亦奚取期¶
<pb:KR4d0151_WYG_005-10a>¶
君終日醉如泥賢似靈均醒時語¶
　　　臨碣石(并/序)¶
魏武作四章為樂府今亡沈約作五言但叙登臨感遇¶
之㫖今為四言三章一章言聖人在上物遂其性二章¶
言樂不可極居安慮危三章言思聖人君子以永成功¶
云¶
肅我嚴駕登彼絶阪目極天淵曽不知逺曜靈舒光樂¶
彼鰷鰋¶
<pb:KR4d0151_WYG_005-10b>¶
杲日既升我徒既盈願言斯適至樂無聲撫躬増媿臨¶
深可驚¶
陟彼崇髙慨覽遐宇前迹可究興亡可悟安得英雄廓¶
彼神武澤及飛沉致馨梁甫¶
　　　巫山髙¶
巫山髙望不極飛鴻欲度愁無力我欲絶之乏羽翼峽¶
江水急荆門逺魚龍游之不能轉下無舟檝上無梁我¶
欲濟之憂力尠¶
<pb:KR4d0151_WYG_005-11a>¶
　　　懐長沙¶
有若人兮眇何所投蘭袂兮江之滸杜蘅約席兮桂栢¶
為宇胡為乎終年而在兹前有沅湘之深水兮後有岳¶
麓之重阻聊逍遥於山阿可以避嵗寒之風雨¶
　　　空城雀¶
去年已生子今年復生孫主人既昏亂國破家亦焚宫¶
館變禾黍萬人無一存朝伏蓬蒿下暮宿荆莽間豈不¶
念儔侣豈不懐玉山儔侣髙飛斃繒繳玉山迢遰多鷹¶
<pb:KR4d0151_WYG_005-11b>¶
鸇又不見咸陽三月火不滅吳宫萬户飛灰烟春鴻社¶
燕尚燒死况復黄口乏修翰喜無挾彈兒空城姑所安¶
寂寂空城雀日暮寒且饑鼯䑕啼林端豺虎夾路垂蒿¶
間黄雀語黄口吞聲切莫圖髙棲汝不見當年連雲宫¶
館散烟燎歌臺夾室今狐狸糟丘成糞壤藜藿生酒池¶
昔人自是不復改今人始覺前人非今人昔人未為逺¶
更望誰家門户歸¶
　　　楚妃歎¶
<pb:KR4d0151_WYG_005-12a>¶
日晚章華翠輦歸寂寂深院鏁重扉非縁掩鼻移恩寵¶
自是新人巧用機¶
用意十分巧畫眉粧成獨自惜容儀非縁鄭袖能歌舞¶
自是人心著處迷¶
霜滿虚庭月滿樓羅帷珠箔閉清秋鑪香烟斷添銀燭¶
誰道更深睡去休¶
寳靨香銷翠幄寛更深明月上闌干徘徊踏碎銀蟾影¶
誰念從來不耐寒¶
<pb:KR4d0151_WYG_005-12b>¶
人静宫深夜漏長深宫漏永憶君王可憐不及秋蒲草¶
猶得承歡薦寳牀¶
　　　隴頭水(并/序)¶
傷離别倦征戍也¶
隴頭之水兮不可以濺衣隴頭之雲兮不可以同歸事¶
行役兮無巳時無已時千里萬里從旌旗風雨惨惨兮¶
寒且饑隴頭之水兮鳴聲悲¶
　　　莫獨行¶
<pb:KR4d0151_WYG_005-13a>¶
莫獨行風雨惨惨兮夜不得明道有石坂兮使汝車敗¶
而馬驚山有猛虎兮水多暴鯨任重塗逺兮無欲速其¶
小程莫獨行莫獨行聊可以俟同志之友生¶
　¶
　¶
　¶
　¶
　¶
<pb:KR4d0151_WYG_005-13b>¶
　¶
　¶
　¶
　¶
　¶
　¶
　¶
　松隐集巻五¶
