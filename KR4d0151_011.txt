# -*- mode: mandoku-view; -*-
#+TITLE: 松隱集
#+DATE: 2015-08-24 23:56:37.787468
#+PROPERTY: ID KR4d0151
#+PROPERTY: BASEEDITION WYG    
#+PROPERTY: JUAN 卷十一
<pb:KR4d0151_WYG_011-1a>¶
欽定四庫全書¶
　松隠集巻十一　　　　　　宋　曹勛　撰¶
　　律詩(五言/)¶
　　　贈胡珵隠君¶
星聚西豪里人誰識少微忘懷劵外少此道眼中稀筆¶
墨騰瀛禁圖書動衮衣趨風忻並世一語欲清非¶
　　　贈張鍊師¶
昔仰蘇仙跡今瞻弄玉身岳靈朝捧劒飇騎夜朝真笙¶
<pb:KR4d0151_WYG_011-1b>¶
鶴聲常近烟霞到處新願言承道䕃秘語慰斯民¶
　　　又¶
䕶幄通明殿仙階貴可知塵凡聊渾跡功行欲康時明¶
月丹崖路秋風白玉墀行聞普濟足飛歩萬真期¶
　　　題小石接待庵¶
老大思閒適山林喜晦藏一㕓雖異縣三徑得崇岡地¶
僻烟雲潤年豐黍稷香心期得多矣襟袖更新涼¶
　　　題今是齋¶
<pb:KR4d0151_WYG_011-2a>¶
偉矣髙情著齋名世亦稀但能塵事逺便覺昔年非琴¶
靜凝香碧神清衆妙歸諸縁只心法鷗鳥亦忘機¶
　　　敬題箕潁集後¶
昔侍先君日多令誦近詩尚知塗抹處猶記唱酬時竟¶
負經邦志終為造物疑篇篇親訓釋字字念恩慈¶
太史推經學(東坡謂先公深/於明經史學)先君得最深文章八面敵¶
辛苦一生心禁掖傳新句公卿録苦吟遺留示有子捧¶
卷淚盈襟¶
<pb:KR4d0151_WYG_011-2b>¶
　　　寄溧水宰李仲鎮¶
不見李君久水雲魚雁沉調官聊製錦得句賸關心每¶
訪民情恱相望春事深故鄉與賢者北首重登臨¶
　　　小三妷遠持兄嫂之命見訪于荒寒寂寞中將¶
　　　歸二詩為别¶
投老台山麓松篁築靚幽行年今七十撫事㡬春秋但¶
喜親情話難忘為小留山川煩跋履事事見操修¶
不見小阮久相看情甚温肯來成宅相端可大吾門暖¶
<pb:KR4d0151_WYG_011-3a>¶
日長江路梅花細雨村真成好兄弟言謝却忘言¶
　　　示諸子¶
霜入晴雲煖氷生掠岸沙卑枝閑剪橘幽徑試尋花客¶
路人情薄鄉關去路賖只應託諸子莫倦問桑麻¶
　　　獨歩南園寄子忱¶
野老悲春事相如復倦游肯來傾濁酒同與散清愁逺¶
岸重重栁晴江處處舟飛紅殘照晩閑倚水邊樓¶
　　　聞敵兵近淮¶
<pb:KR4d0151_WYG_011-3b>¶
壬午收亨運餘屯未肯休風烟淮水近天地老身愁敵¶
意驕如昨江干景易秋得閑如自若心在一扁舟¶
　　　方撿詳出歙研求詩¶
黟歙與端璞爭雄稱權奇馬肝乃正色龍尾終視儀霜¶
毫瀹紫玉松烟生華滋都付文學老看誦浯溪時¶
　　　淮上幕府¶
上將宣威重長淮朔吹來兵戎已超距鼓角有餘哀日¶
薄雲多暝天寒火易灰詩成且排悶興在倒金罍¶
<pb:KR4d0151_WYG_011-4a>¶
　　　聞有衣冠附偽命者¶
義分元無守跳梁遂不臣美新應有賦思漢定何人晩¶
景嗟逄此孤忠尚欲伸君王在靈武日竚靖風塵¶
　　　問訊子忱游天台¶
落落賀吏部蕭蕭湖海姿好山應自適短棹得回遲花¶
發庭中檻香傳舍外籬相思梅已謝無處問歸期¶
　　　喜張叔潛登第¶
潜也忠良士騫騰喜縱觀主人收俊彦學校益尊安臺¶
<pb:KR4d0151_WYG_011-4b>¶
閣名聞久交㳺意始寛佐時行拭目正論聳朝端¶
　　　到廬阜謁清虚¶
足趼踰千里仙山豈易逄欲將遮日手欵扣撥雲峯奎¶
壁垂無極星辰拱㡬重師心微太漠不礙白雲封¶
　　　游廬山道中作¶
早踏丹楓路西風禾豆乾鳴榔秋水濶擊漂曉溪寒短¶
褐冝扶杖長涂懶據鞍却思冬後景黄菊壓欄干¶
　　　游廬山涂中雜詩¶
<pb:KR4d0151_WYG_011-5a>¶
天台久宴坐廬阜得遊遨殊慰水雲念敢辭塵土勞冬¶
温寒色少江靜水痕髙歸趁新年近同斟玉色醪¶
去去忘回遠行行廹臘天江寒侵老淚霜冷逼宵眠客¶
路雖經至歸涂尚過千家山在台嶽南望㡬悠然¶
稅駕南昌郡城頭喜少留兒時誦閑賦老境作佳游傑¶
閣收英槩長江倚暮愁何人識老子清月上貂裘¶
　　　苕溪道中¶
秋日苕溪路輕舟棹晩霞夢魂猶畏客行李乍離家細¶
<pb:KR4d0151_WYG_011-5b>¶
細來凉吹娟娟有晩花平生雲水興老境似難誇¶
　　　過小圃¶
小隠州城北先謀儋石儲㡬椽將弊屋數策未看書碧¶
色新松徑泉聲舊石渠欣然終日過真是愛吾廬¶
　　　上塘值清明¶
客路逄寒食划船閙水干嬌雲易得雨暴冷不成寒白¶
水連天去繁桃觸目看朝來有家信稚子報平安¶
客路逄寒食清明未到家起居須藥餌飲食任魚蝦水¶
<pb:KR4d0151_WYG_011-6a>¶
淨垂垂桞風遲艷艷花興來隨處樂不復問年華¶
客路逄寒食猶尋禦臘衣羣芳須暖景曨日尚寒暉餘¶
力求閑早勞生昨夢非薺花渾似雪蝴蝶夢中歸¶
客路逄寒食光隂亦可驚如何介子節再過闔廬城列¶
岫遥逾碧羣芳晩更明飰餘風力壯掀舞小舟輕¶
客路逄寒食山光觸處新取魚多様網艤岸㡬州人黙¶
爾非無住超然得任真今年卦氣盡四顧欲何親¶
客路逄寒食浙西春事稀日華藏暖景天氣未單衣歌¶
<pb:KR4d0151_WYG_011-6b>¶
棹喧椎鼓桃花巧映扉空收麰麥粉藥病豈心違¶
客路逄寒食禾秧出已齊清溪三汊淺白鷺一行低褉¶
飲心何在茅峰路恐迷隨時隨有樂何處不幽棲¶
客路逄寒食欣同不繫舟閑中聊適往要地固抽頭不¶
作揚州夢何能賈客留壯懷今㫁㫁世事任悠悠¶
　　　涂中寒食¶
上已當覊旅飄然浙水東好花閑照水宿雨冷連空靈¶
武兵方振燕然信未通無人訪老子有淚濕春紅¶
<pb:KR4d0151_WYG_011-7a>¶
　　　南園夜宿有懷¶
老病杜門久佳時誰與過親朋懷我少風月向人多梅¶
影横清夜江聲動白波不如潮早晩墻外聽漁歌¶
　　　臨安久雨¶
初夏連朝雨土人云入梅但聞簷溜密不見曉光開衣¶
潤疑霑汗堦空任長苔地車無住著只擬上層臺¶
　　　謝岸老惠顯明新芽¶
幽壑乗春摘芳芽辱見分鶯花妨老眼香味喜新聞細¶
<pb:KR4d0151_WYG_011-7b>¶
石飛輕雪圓甌泛亂雲雖無七盌量清興重欣欣¶
　　　食虀有作¶
㸃化八珍爽須煩一品虀村寒求瓮下麪法記山西宫¶
徵難忘味(虀賦云嚼得/來宫商角徵)膏粱勿遽迷終然調鼎手深旨¶
出扶犁¶
　　　得致仕喜成¶
久甚嗟形役今方得自怡所欣官已了得與靜相期風¶
月閑如舊心情喜可知山中雞黍友賀幅已先持¶
<pb:KR4d0151_WYG_011-8a>¶
　　　憶梅¶
江雲暗江路曽向玉川家冷入參差玉香隨的皪花照¶
溪回夜色冒雪冠春華猶記西窻伴寒枝片月斜¶
　　　暑後喜雨¶
雨因祈禱得連日作亷纎候變凉飈肅人皆和氣添秋¶
暘猶執熱竹色故侵簷但喜穹崇徳難從甲乙占¶
　　　招賈祕書¶
不見賈夫子病懷何得陳呻吟一春了物色九秋新閑¶
<pb:KR4d0151_WYG_011-8b>¶
花翳欄檻秀氣浮衣巾笑言約中澣雞黍供蕭晨¶
　　　和張才甫野望軒¶
聞闢新軒檻髙明豈鞠窮八荒供望眼萬事付冥鴻聊¶
味青龍鈔(公日念佛/聲不少止)行趍白虎通大千兼内外拈出便¶
無同¶
　　　寄吳思道¶
别去書音短愁來客路長飛魂常故國舉目念殊鄉未¶
暇論竒字何堪别最良秋風入邊草意苦不相忘¶
<pb:KR4d0151_WYG_011-9a>¶
　　　簡冲嗇菴故人¶
寄跡臨安久思歸夕夢頻愁多難强醉病苦故禁人夜¶
短無清夢年髙歎幻身山中有道伴雲壑擅餘春¶
　¶
　¶
　¶
　¶
　¶
<pb:KR4d0151_WYG_011-9b>¶
　¶
　¶
　¶
　¶
　¶
　¶
　¶
　松隠集卷十一¶
