# -*- mode: mandoku-view; -*-
#+TITLE: 松隱集
#+DATE: 2015-08-24 23:56:37.710962
#+PROPERTY: ID KR4d0151
#+PROPERTY: BASEEDITION WYG    
#+PROPERTY: JUAN 卷六
<pb:KR4d0151_WYG_006-1a>¶
欽定四庫全書¶
　松隐集巻六　　　　　　宋　曹勛　撰¶
　　古樂府¶
　　　古戰場¶
烟冥露重霜風號聲悲色惨侵征袍據鞍顧盼度沙磧¶
縱横白骨餘殘燒舉鞭遲留問田父彼將欲語先折腰¶
泣云畔冦昔據此老夫父子服弓刀將軍下令起丘甲¶
法嚴勢迫無所逃攻城奪險數十戰民殘兵弊夷梟巢¶
<pb:KR4d0151_WYG_006-1b>¶
當時二子沒於陣老夫幸免甘無聊匹夫僭亂起阡陌¶
禍延千里俱嗸嗸官私所殺盡民吏坐令骨肉相争鏖¶
唯餘將軍封萬户士卒戰死埋蓬蒿至今野火遍昏黒¶
天隂鬼哭聲嘈嘈¶
　　　戰城南¶
鐡騎方侵掠臨淮厲虎兵三麾俱至地一戰破思明令¶
下秋霜肅威行草木驚豈但全孤壘能令復舊京吾君¶
方用武宵旰念儀刑¶
<pb:KR4d0151_WYG_006-2a>¶
　　　箕山操(并/序)¶
琴集有名無辭今補而廣之庶乎後之覽者可以彷彿¶
前人之心云¶
草可以為衣兮木可以為廬水清石白兮渴飲有時而¶
饑食有餘止不知其吾之有影兮而行不知其吾之有¶
軀彼日月之自明兮吾又安知其所如君乎君乎且將¶
凂我以天下而無迺不幾於贅乎¶
　　　小游仙¶
<pb:KR4d0151_WYG_006-2b>¶
九霄風静夜沉沉仙籟虚徐度玉音好是太真歌未闋¶
飛烟遥上鬱華林¶
十二層城倚閬風金臺珠樹鬱葱葱遥瞻玉室藏書府¶
萬仭飛光散曉紅¶
揺曳空歌上玉清飛烟冉冉拂仙纓龍軿已過黄金闕¶
致肅門郎識姓名¶
　　　春光好¶
十年不見春光好龍沙馬齧長安草長安草盡人已空¶
<pb:KR4d0151_WYG_006-3a>¶
宫館園林迹如掃東都西洛暗兵塵晝引狐狸上黄道¶
長淮水淺吳山低戍邊時廵無巳時無巳時萋萋草緑¶
邊馬肥濠城短小不蔽眼况復𤨏屑游芳菲何當仗劍¶
從神武晴春甲馬争光輝¶
　　　送春歸¶
送春歸在何處禾黍正離離江城匝屯戍楊花零亂㸃¶
旌旗天涯芳草連雲暮舊園桃李遍荆棘故國樓臺竄¶
鼯䑕衣冠不見洛陽花鐡騎猶嘶渚宫樹吳江水緑吳¶
<pb:KR4d0151_WYG_006-3b>¶
山青春到春歸别有情柳色迎人下闗塞隨軍萬里清¶
烟塵黄金臺榭未埋沒當年勿謂秦無人¶
　　　秋夜長¶
秋夜長秋夜長風髙月落飛清霜征鴻蕭蕭度湘水草¶
木露冷蒹葭黄鐵衣老將尚横槊健兒甲馬争騰驤閨¶
中思婦臚銀燭耿耿念逺傷肺腸壯士悲歌扣商角通¶
夕無寐空凄凉况是愁人怨遥夜安得日出升扶桑¶
　　　怨遥夜¶
<pb:KR4d0151_WYG_006-4a>¶
六龍滅景兮疾如馳結隣曭㬒兮沉海涯飛霜烈烈以¶
襲物兮其容惨慄隂風凛凛而薄人兮其聲凄悲祥鸞¶
伏竄兮鴟梟號呼哲人永歎以哀吟兮貪夫適其覬覦¶
彼庭燎之不吾遭兮良巻懐而鬱紆勞歌三發兮晨雞¶
未旦使我耿耿以戚憂兮獨展轉而向隅¶
　　　嵗將暮(并序中時/自金  歸)¶
嵗律將暮我行獨勞家無餘儲晨昏不贍性多愚鄙拙¶
於治生拊已興懐歌以自傷云¶
<pb:KR4d0151_WYG_006-4b>¶
嵗將暮嵗將暮靡靡行人不歸去不歸去道路長道路¶
長兮復限我以石坂羊腸山多喬木兮不能為吾之棟¶
梁水多深阻兮不能為吾之舟航徒頓駕以獨宿兮趨¶
風雨於晨裝眇佳人兮懐余期遥集于扶桑¶
　　　隋堤草¶
綿綿隋堤草草色翠如茵梧桐間桃李穠艶驕陽春楊¶
柳垂金堤拂舞無纎塵行人不敢折守吏嚴呵嗔大業¶
一崩隕九廟猶荆榛隋堤草與木採斫雜樵薪秋風號¶
<pb:KR4d0151_WYG_006-5a>¶
枯枝野火燒陳根園林宫館尚禾黍草木於爾何足論¶
　　　蔓草長(并/序)¶
余所寓之室前有喬木一本葛蔓延羃其上感物興懐¶
有蔓草長以風焉¶
蔓草長揺風縁砌凌髙堂萋萋宻葉䕶蔥蒨溥溥湛露¶
滋瀼瀼下有徑寸蘭委靡塗秋霜依憑既失所不及菰¶
與蒋託身肯媚附喬木持芳自㓗凝幽香蔓草長因縁¶
從爾摩蒼蒼一朝喬木大斤斧掘根削株貽汝殃¶
<pb:KR4d0151_WYG_006-5b>¶
　　　隋堤柳¶
隋隄柳千里夾隋隄隄中有平道百尺隐金鎚柳色間¶
桃李行客迷芳菲牙檣從西來雲表開龍旗一舟挽千¶
人萬舟若魚麗舟中盡絶色不厭荒淫譏錦㠶壓奔流¶
日夜東南馳龍舟未及返身辱吳公泥神器失所託化¶
作迷樓灰向來桃與李花色猶不衰向來堤上柳柳色¶
猶依依唐公巳舉晉陽甲草木雖小知無隋¶
　　　折楊柳(并/序)¶
<pb:KR4d0151_WYG_006-6a>¶
折楊柳即樂府鼓吹曲漢魏以來唯給邊將¶
折楊柳上隋堤攀條同憶送君時君王近發闗中卒更¶
戍歸來尚未遲¶
折楊柳上章臺柳色依依尚未回漢家盡得單于壘屈¶
指歸同社燕來¶
折楊柳㶚橋西去日同君上柳堤聞道將軍得天馬歸¶
時芳草正萋萋¶
去日霏霏雪滿衣思君楊柳正依依新來又得征人信¶
<pb:KR4d0151_WYG_006-6b>¶
君去交河尚未歸¶
去日同君過渭橋橋邊新雪未全消如今窓外楊花滿¶
憔悴無心約細腰¶
　　　悲採薇¶
昔辭萬乗寵㓗巳歸其仁强諫非矯訐所守懐真淳邈¶
矣思唐虞去去迹巳陳夏禹且不讓叔世良悲辛採薇¶
歌西山獨往誰與隣激節不少渝終始無緇磷優入聖¶
人域清風髙隐淪嗟嗟首陽山今飛戰馬塵况乃匪湯¶
<pb:KR4d0151_WYG_006-7a>¶
武吾子勞諄諄巳而復已而緬黙思良辰¶
　　　感秋蘭¶
雲何為兮深山水何為兮幽谷匪雜珮于華裾恥見珍¶
于流俗噫嘻疑枳棘與荆榛不辭榮於秋緑¶
　　　梅花落¶
殖雖無逺近開獨占三冬怨入哀笳切香凝素臉穠有¶
子調金鼎遺根益縣封佳人初睡起留取照芳容¶
　　　哀孤鴻(江上/書事)¶
<pb:KR4d0151_WYG_006-7b>¶
哀孤鴻孤鴻杳何所堅氷合洞庭積雪滿南楚弔影破¶
寒空凄凉宿烟雨上林衰草暗池塘衡岳居人雜豺虎¶
縣官下詔收箭工繒繳髙張求勁羽稻粱粒粒盡輸軍¶
飲啄號呼困秋浦至今燕代滿干戈每欲歸飛畏弓弩¶
畏弓弩誰能為我驅先路驅先路歸故土一身雖困¶
忘辛苦¶
　　　天上月¶
皎皎天上月隨人如有情何當背銀燭棄我如絶纓¶
<pb:KR4d0151_WYG_006-8a>¶
　　　闗山月¶
闗山月闗山月分影送征人寒光射矛㦸悲笳聲斷塞¶
鴻驚征人淚下思鄉國¶
　　　髙樓月¶
髙樓月倒景入闌千人眠綺牕影月在青雲端相攀不¶
可得空成簾幕寒¶
　　　估客樂¶
朝飲文君酒莫宿邯鄲妓近得浮梁書春前辦行計¶
<pb:KR4d0151_WYG_006-8b>¶
　　　班媫妤¶
寵移非為妬花落不因風來往長門月羞將團扇同¶
　　　王昭君¶
好惡由來各在人况憑圖像覔天真君王視聼能無壅¶
延夀何知敢妄陳¶
　　　游仙(四/)¶
天河水冷烟波渺流水無聲銀浪小白榆歴歴映瑶沙¶
白露凄清下雲表扶疎丹桂落紅英片片紅霞散瑶草¶
<pb:KR4d0151_WYG_006-9a>¶
月中桂子空傳名散在人間無處討仙翁呼童收紫芝¶
紫芝肥嫩光離離遺英殘蕚墜無數仙鶴飲啄時鳴飛¶
仙人種玉耕雲隈倚雲横笛學鳳吹湏㬰羲御崦嵫沒¶
相呼拍手騎龍歸¶
飛轡絡絶景訪我同心人解駕三秀嶺濯足玉華津晤¶
言㑹良契携手凌髙晨揚旌出閶闔羽節趣羣真入宴¶
明霞館回軿過始青音靈散空洞逸響縈雲營倐忽九¶
萬里流目低蓬瀛玉妃欵清話偃盖希林庭顧彼簪纓¶
<pb:KR4d0151_WYG_006-9b>¶
客寵辱勞汝形神仙有真訣胡不希長齡¶
嚴駕發滄浪行樂從所之方諸欵青童隐景朝鬱儀流¶
金戒前道玉節紛萎㽔運䇿乗飛電揚旌耀彩霓斑龍¶
承倒景蠖略翔紫㣲命我發金䇿受事臨西垂白帝啓¶
真籙斟酌合四時解帶清商館置酒璇淵池髙酣發空¶
謡羣響凄以悲海水變蒼陸翻覆如奕碁咄叱紅塵子¶
役役何所為¶
駕景絡絶響游目低隂虹靈光轉修袂羽節飄晨風抗¶
<pb:KR4d0151_WYG_006-10a>¶
手辭金母偃盖東華宫髙仙發空謡逸響飛九重霞觴¶
艶流目疊舞歌玉童縁雲上虚籟笑語鏗洪鐘海水屢¶
清淺倐忽欣再逢不惜暫游詣情欵無初終歡餘促歸¶
軫攝轡翔斑龍投閑憇三素保績崇真功¶
　　　劉生(并/序)¶
劉生不知何代人自齊梁以來有劉生詞盛稱豪俠周¶
游三秦五陵又云抱劍專征為符節官云¶
劉生世闗輔游俠周五陵倜儻天下俊持夸矜劉生落¶
<pb:KR4d0151_WYG_006-10b>¶
魄游其間豪族相依承鬪雞横大道走馬入重城醉卧¶
金張館髙談衛霍營報仇先劇孟排難鄙侯嬴逸氣凌¶
秋鶚清才瑩玉繩燈前看寳劍雪裏按蒼鷹校獵黄山¶
苑追兵青海濵華夷知姓字燕趙冠婚姻恥作諸侯客¶
寧為奔走臣匈奴方入覲雄略未能申且醉當壚酒將¶
軍詎敢嗔¶
　　　細君(并/序)¶
漢武帝元封中以江都王女細君為公主嫁與烏孫昆¶
<pb:KR4d0151_WYG_006-11a>¶
彌至國而自治宫室嵗時一再㑹言語不通公主悲愁¶
自為哀怨之歌其後元帝亦以王穰女昭君嫁匈奴單¶
于昭君至彼作歌自傷後人多為歌詩流為樂府遂有¶
明妃怨昭君怨獨細君最逺而悲思尤甚又世人無有¶
哀感之作余亦迹而新之抑亦攄昔人之幽憤為來者¶
之深戒云¶
族類皆有偶所偶各有方我本漢家女逺嫁烏孫王言¶
語既不通嗜欲寧相當生肉以為食羶酪以為漿毛卉¶
<pb:KR4d0151_WYG_006-11b>¶
襲衣服蒜薤為馨香嗚嗚當歌舞跳躍紛低昻風沙障¶
白日四野皆蒼黄逐獵射禽獸藉草氊為墻喜怒不可¶
測貪戾詎易量自為治宫室僅能庇風霜嵗時一相見¶
但見眉目光東南望漢日獨覺霜天長飛鳥戀故林游¶
子思故鄉而我被遐棄失身投窮荒明明漢天子一女¶
奚足傷武威與文徳豈不在周行吾王居下國奉上固¶
所當結親徒自辱掩泣羞漢皇¶
　　　懐逺¶
<pb:KR4d0151_WYG_006-12a>¶
有美人兮隔千里彼不來兮我獨止吳江木落又經年¶
壯士悲聲寒易水¶
　　　秋色¶
空空翔水裔海月飛氷輪大斾連天山羽校羅秋旻霜¶
輝明縞練綵錯光鱗鱗一掃龍庭空海宇無纎塵¶
　　　秋思¶
日落碧山暮隂風生白蘋飛響散髙梧水石光粼粼海¶
草未凋緑朔馬嘶咸秦蕭颯兩華鬢十年吹戰塵¶
<pb:KR4d0151_WYG_006-12b>¶
　　　黄鶴(并/序)¶
古樂府有其名而亡其詞¶
子晉升真後茅君謁帝初靈風翔羽葆舒轡聳雲裾凌¶
虚前虎節方駕後龍輿平旦辭龜嶺禺中過鳳虚故里¶
頻遷改山川遽有無當時武昌水清淺轉城隅¶
　　　黄雀¶
羣聚羣飛畏行止飲啄驚鳴顧無已多虞多事足機張¶
獨宿蓬蒿信為美¶
<pb:KR4d0151_WYG_006-13a>¶
　　　楊花¶
春光誰占得楊花獨自知未到傳消息将歸送别離隨¶
風飛更急入户舞還低大有撩人處粧臺惱畫眉¶
　　　當壚¶
呉姬年十五艶色嬌陽春花間開繡户席上設紅茵含¶
羞留醉客歛袂送行人多謝金吾子𠂻情詎易陳¶
　　　有雪(時冬無氷/春大雪)¶
有雪有雪何不時號令無乃乖其宜元冥失職變常燠¶
<pb:KR4d0151_WYG_006-13b>¶
草木不黄流不澌羣蟄開張動平陸廣野宫闕騰蛟螭¶
方今春王布仁政育養萬物如嬰兒爾何干職助隂沴¶
致使造物無威儀四序平分佐天吏物色消長隨指揮¶
元綱既絶亂箕斗五行顛倒盈縮虧安得調元按天歩¶
太㣲受事三光齊璇璣不愆四七正時歌玉燭滋黔黎¶
爾之不職有常律司晨執僇歸攝提願得唐虞二八一¶
十六相佐天子雷風時至無錯迷¶
　　　皚如山上雪¶
<pb:KR4d0151_WYG_006-14a>¶
皚如山上雪凛冽生隂寒狐狸卧深穴猛虎饑不眠下¶
有千尺松埋沒多摧殘山椒冠叢祠寂寞無孤烟傍有¶
古戰場鬼哭聲煩寃燈火斷城郭雞犬雜喧喧朝官急¶
征夫迫促争後先柴門不得閉行者不得還何當齊風¶
雪巖岫開南山¶
　¶
　¶
　¶
<pb:KR4d0151_WYG_006-14b>¶
　¶
　¶
　¶
　¶
　¶
　¶
　¶
　松隐集巻六¶
